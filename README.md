Telemarketerzy, windykacja telefoniczna – poradnik dla obywatela, osoby fizycznej lub przedsiębiorcy
2022-08-02
# CELE NINIEJSZEGO PORADNIKA 
* Pomoc osobom fizycznym w ochronie dóbr osobistych oraz nerwów.
* Wsparcie osób fizycznych jako słabszej strony w nierównej w walce z korporacjami, firmami marketerskimi, firmami windykacyjnymi poprzez udostępnienie jednostce (człowiekowi) wiedzy jakie ma prawa w starciu z organizacjami większymi od niego.
# MINDSET – czyli jak podejść do rozmowy telemarketerem lub windykatorem
* Walczymy z systemem a nie z ludźmi. Pamiętaj, że po drugiej stronie słuchawki też jest człowiek, który ma swoją historię, rodzinę, nerwy, czy rachunki do zapłacenia, które reguluje właśnie z tej pracy dzwoniąc do Ciebie.
* Nie atakuj nigdy osoby po drugiej stronie słuchawki; nie krzycz, nie bądź wulgarny.
* Możesz zaatakować konkretne zachowanie lub wypowiedź danej osoby ale nie nią samą. Czyli nie atakuj głosu jakim mówi, nie śmiej się z tonu ton w jakim mówi do Ciebie tylko merytorycznie albo nawet emocjonalnie odnieś się do treści tego co mówi.
* Pamiętaj, że nad każdym człowiekiem jest jego przełożony a nad każdym przełożonymi szef lub zarząd zaś nad zarządem instytucje państwowe zaś nad instytucjami państwowymi instytucje prawa międzynarodowego. Kto kontroluje kontrolujących?
# FAZA PRZYGOTOWAŃ
## APLIKACJE DO BLOKOWANIA PRZYCHODZĄCYCH POŁĄCZEŃ I SMSÓW
Na rynku jest wiele aplikacji do blokowania przychodzących połączeń dla urządzeń z iOS (iPhone) lub Android. Aplikacje działają na prostej zasadzie: mają listę numerów opisanych przez innych użytkowników i numery z tej listy są blokowane.
## NAGRYWANIE ROZMÓW
* Na rynku jest wiele aplikacji do nagrywania rozmówi na iOS (iPhone) lub Android.
* Aplikacje na iPhone z reguły działają w ten sposób, że w trakcie rozmowy musisz połączyć się z drugim numerem telefonu, gdzie rozpocznie się nagrywanie po czym scalić tę rozmowę w jedną.
* Najprościej jest nagrać rozmowę na drugi telefon: po prostu włącz tryb głośnomówiący a na drugim telefonie uruchom najprostszą aplikację do nagrywania dźwięku.
* Jest też możliwość podpięcia telefonu przez gniazdo Jack do interfejsu audio np. zewnętrzna karta muzyczna do komputera.
## NIE MASZ OBOWIĄZKU ODIERAĆ TELEFONÓW Z NIEZNANYCH NUMERÓW
* Możesz napisać SMS lub poczekać na SMS
* Obowiązek udowodnienia, że znałeś numer, który dzwonił do Ciebie ciąży na tym kto dzwoni do Ciebie.

# SKRYPT DO ROZMOWY Z KONSULTANTEM, TELEMARKETEREM LUB WINDYKATOREM
Skrypt jest napisany dla sytuacji, gdy ktoś dzwoni do Ciebie.
## NIE PODAWAJ ŻADNYCH SWOICH DANYCH DOPÓKI NIE WIESZ Z KIM ROZMAWIASZ; NAWET SWOJEGO IMIENIA I NAZWISKA
* Nie musisz się nikomu z niczego się tłumaczyć - po prostu nie podawaj.
* To osoba dzwoniąca do Ciebie ma rozwiać twoje wątpliwości kim jest i po co dzwoni.
## ROZMOWA REJESTROWANA
### ROZMOWA REJESTROWANA – BRAK ZGODY NA NARYWANIE
* Jeśli osoba dzwoniąca mówi, że Cię nagrywa to nie musisz się na to zgadzać. Wyraźnie powiedz: „Nie wyrażam zgody na nagrywanie tej rozmowy”.
* Możesz to powtarzać w kółko jak mantrę aż osoba dzwoniąca się rozłączy: „Nie wyrażam zgody na nagrywanie tej rozmowy”.
* Osoba dzwoniąca do Ciebie powinna się rozłączyć, jeśli pomimo tego, że trzy razy powiedziałeś formułkę „Nie wyrażam zgody na nagrywanie tej rozmowy”. Jeśli dodatkowo mówi bzdury „Proszę się rozłączyć” to pamiętaj, że to ona do Ciebie dzwoni. Jeśli w inny sposób blokuje Ci nadal linię dopytując, będąc nachalną to jest to uporczywe nękanie Ciebie.
### ROZMOWA REJESTROWANA - ZASADA WZAJEMNOŚCI
* Masz prawo nagrywać rozmowę przychodzącą do Ciebie bez podania przyczyn. Tak samo jak nasz prawo zamontować sobie kamerę do monitoringu w swoim własnym mieszkaniu.
* Nie musisz informować osoby dzwoniącej do Ciebie, że ją nagrywasz ale do ewentualnych celów dowodowych przed sądem lepiej mieć na taśmie nagrane, że poinformowałeś osobę dzwoniącą do Ciebie, że ją nagrywasz,
* Jeśli osoba dzwoniąca do Ciebie
### ROZMOWA REJESTROWANA – PRAWO DO INFORMACJI
* Masz prawo domagać się informacji w jakim celu rozmowa jest rejestrowana zanim podasz jakiekolwiek informacje.
* Masz prawo zadać tyle pytań, ile chcesz, aby poczuć się bezpiecznie i wiedzieć po co Cię nagrywają.
### ROZMOWA REJESTROWANA – PRAWO DO UDOSTĘPNIENIA NAGRANIA
* Masz prawo zgodzić się na nagranie rozmowy pod warunkiem, że kopia tej rozmowy zostanie do Ciebie niezwłocznie przesłana tuż po zakończeniu rozmowy.
* Obowiązek udowodnienia, że kopia rozmowy została Ci skutecznie doręczona powinien spoczywać na wysyłającym Ci nagranie.
* Załóż wcześniej oddzielny adres email na który ma być przesłane nagranie; nie wiesz czy nie dzwoni do Ciebie oszust, więc lepiej podać adres email „zapasowy” lub „taki na spam”. Nie podawaj nigdy swojego głównego adresu email dopóki nie masz 100% pewności co robisz lub że wiesz z kim rozmawiasz.
## DZWONIĄCY DO CIEBIE MA OBOWIĄZEK ROZWIAĆ TWOJE WĄTPLIWOŚCI KIM JEST, SKĄD DZWONI, CZY JEST ODPOWIEDNIO UMOCOWANA I W JAKIEJ SPRAWIE DZWONI
### KIM JEST DZWONIĄCY I SKĄD DZWONI
* Zanim podasz jakiekolwiek swoje dane masz prawo poprosić dzwoniącego do Ciebie o następujące dane (np. w celu weryfikacji kim jest i skąd dzwoni:
Imię
Nazwisko
Stanowisko jakie zajmuje 
Imię i nazwisko osoby przełożonej
Pełna nazwa firmy lub spółki
Pełen adres firmy lub spółki: ulica, numer, miasto, kod pocztowy
### UMOCOWANIE OSOBY DZWONIĄCEJ DO CIEBIE
Masz prawo poprosić o wysłanie na wcześniej przygotowany adres email następujących informacji:
* Dokumentu potwierdzającego że dana osoba (Imię i Nazwisko) pracuje w danej firmie. Masz prawo wiedzieć kto podpisał ten dokument (Imię i Nazwisko) i kim jest ta osoba; np. czy jest szefem firmy i czy figuruje w publicznym rejestrze np. spółek lub w CEIDG.
* Pełnomocnictwo od firmy, która zleca windykację. Jeśli to jest np. operator komórkowy, to masz prawo poprosić o treść umowy pomiędzy firmą windykacyjną i operatorem oraz pełnomocnictwo z którego jasno wynika, że firma windykacyjna może działać na rzecz operatora komórkowego. Spytaj się dokładnie jaka osoba z imienia i nazwiska będzie prowadzić twoją sprawę u windykatora.
* Gdy dostaniesz pełnomocnictwo i treść umowy na skrzynkę email, to spokojnie! Zweryfikuj te dane. Wyślij je do wskazanego operatora komórkowego np. na adres BOK lub Inspektora Danych Osobowych i zadaj następujące ważne pytania: 1. Czy umowa z windykatorem jest w mocy (daty obowiązywania), 2. Czy pełnomocnictwo dla windykatora jest ważne, 3. Czy Operator wie, czy dana osoba pracuje w firmie windykatora i czy została odpowiednio przeszkolona w zakresie danych osobowych, 4. Czy twoje dane osobowe zostały odpowiednio przekazane do Windykatora i czy są odpowiednio przez niego chronione. 
tu dopisać adresy email najpopularniejszych polskich operatorów gdzie można pisać celem weryfikacji czy umowa i pełnomocnictwo są aktualne
### RODO
Dzwoniący do Ciebie ma obowiązek spełnić wobec Ciebie RODO:
1. Poinformować skąd ma twoje dane osobowe.
2. Poinformować w jakim celu i zakresie będzie przetwarzać twoje dane osobowe
3. Wyraźnie i jasno poinformować w jaki sposób Ty możesz żądać od niego modyfikacji lub całkowitego usunięcia danych z jego systemów
